Om pārthāya pratibodhitāḿ bhagavatā nārāyaṇena svayaḿ
Vyāsena grathitāḿ purāṇa-muninā madhye mahābhāratam
Advaitāmṛta-varṣiṇīḿ bhagavatīm aṣṭādaśādhyāyinīḿ
Amba tvām anusandadhāmi bhagavad-gīte bhava-dveṣiṇīm
 
Namo'stu te vyāsa viśāla-buddhe phullāravindāyātapatra-netra
Yena tvayā bhārata-taila-pūrṇaḥ prajvalito jñānamayaḥ pradīpaḥ
 
Prapanna-parijātāya totra-vetraika-pāṇaye
Jñāna-mudrāya kṛṣṇāya gītāmṛta-duhe namaḥ
 
Vasudeva-sutaḿ devaḿ kaḿsa-cāṇūra-mardanam
Devakī-paramānandaḿ kṛṣṇaḿ vande jagad-gurum
 
Bhīṣma-droṇa-taṭā jayadratha-jalā gāndhāra-nīlotpalā
Śalya-grāhavatī kṛpeṇa vahinī karṇena velākula
Aśvattāma-vikarṇa-ghora-makarā duryodhanāvartinī
Sottīrṇā khalu pāṇḍavārṇava-nadī kaivartakaḥ keśvaḥ
 
Pārāśarya-vacaḥ sarojam amalaḿ gītārtha-gandhotkaṭaḿ
Nānākhyānaka-keśaraḿ hari-kathā-sambodhanābodhitam
Loke sajjana-ṣaṭpadair aharahaḥ pepīyamānaḿ mudā
Bhūyād bhārata-paṅkajaḿ kalimala-pradhvaḿsinaḥ śreyase
 
Mūkaḿ karoti vācālaḿ paṅguḿ laṅghāyate girim
Yat-kṛpā tam ahaḿ vande paramānanda-mādhavam

śāntākāraṃ bhujagaśayanaṃ padmanābhaṃ sureśaṃ
viśvādhāraṃ gaganasadṛśaṃ meghavarṇa śubhāṅgam
lakṣmīkāntaṃ kamalanayanaṃ yogibhirdhyānagamyam
vande viṣṇuṃ bhavabhayaharaṃ sarvalokaikanātham

Yaḿ brahmā varuṇendra-rudra-marutaḥ stunvanti divyaiḥ stavair
Vedaiḥ sāṅga-pada-kramopaniṣadaiḥ gāyanti yaḿ sāma-gāḥ
Dhyānāvasthita-tad-gatena manasā paśyanti yaḿ yoginaḥ
Yasyāntaḿ na viduḥ surāsura-gaṇā devāya tasmai namaḥ

saccidānandarūpāya kṛṣṇāyākliṣṭakāriṇe
namo vedāntavedyāya gurave buddhisākṣiṇe

sarvopaniṣado gāvaḥ dogdhā gopālanandanaḥ |  
pārtho vatsaḥ sudhīrbhoktā dugdhaṃ gītāmṛtaṃ mahat ||  

gītāśāstramidaṃ puṇyaṃ yaḥ paṭhet prayataḥ pumān |  
viṣṇoḥ padamavāpnoti bhayaśokādi varjitaḥ ||  

ekaṃ śāstraṃ devakīputragītaṃ eko devo devakīputra eva |  
eko mantrastasya nāmāni yāni karmāpyekaṃ tasya devasya sevā ||  

Oṃ Krishnāya paramatmane namaḥ
